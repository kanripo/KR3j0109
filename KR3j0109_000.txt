# -*- mode: mandoku-view; -*-
#+TITLE: 五總志
#+DATE: 2015-08-24 23:23:33.006498
#+PROPERTY: ID KR3j0109
#+PROPERTY: BASEEDITION WYG    
#+PROPERTY: JUAN 提要
<pb:KR3j0109_WYG_000-1a>¶
欽定四庫全書　　　　　子部十¶
　五總志　　　　　　　　雜家類三(雜説之屬/)¶
　　提要¶
　　　　(臣/)等謹案五總志一卷宋吳坰撰坰仕履未¶
　　　　詳前有自序題建炎庚戌避地無諸城書于¶
　　　　蕭寺之道山亭書中有與蘇叔黨自太原至¶
　　　　河外事又有靖康丙午于京兆祥符寓舍被¶
　　　　掠亊葢自汴京從髙宗南渡者而第一條内¶
<pb:KR3j0109_WYG_000-1b>¶
　　　　載其大父事仁宗為御史嘗言大臣未報復¶
　　　　上章乞斬姦臣以謝天下上大書鐵御史三¶
　　　　字賜之又一條稱嘉州嵗貢茘枝紅桑等物¶
　　　　大父為犍為令作三戒詩見意九重稱奬又¶
　　　　載其父嘗居李邦直幕府及崇寧乙酉責居¶
　　　　荆南諸事則亦元祐黨人之子孫而史籍闕¶
　　　　畧其名已不可復攷矣其書皆紀所聞見雜¶
　　　　事間及考證舊説取龜生五總靈而知事之¶
<pb:KR3j0109_WYG_000-2a>¶
　　　　語名之曰五總志中間極推重黄庭堅以為¶
　　　　于詩人有開闢之功葢亦服膺江西流派者¶
　　　　其引述故事得失互見如謂千字文勅員外¶
　　　　製勅字當作梁當時帝王命令尚未稱勅又¶
　　　　謂碧落碑有綘澤二通此類皆有考據至云¶
　　　　漢髙據厠見大將軍不冠不見丞相以漢武¶
　　　　帝待汲黯事誤作髙祖則疎舛亦未能免又¶
　　　　他書皆稱駱賔王從徐敬業起兵事敗為僧¶
<pb:KR3j0109_WYG_000-2b>¶
　　　　靈𨼆寺為宋之問續桂子天香之句其説本¶
　　　　舛駁不合而此書乃云賔王未顯時傭作杭¶
　　　　州梵天寺一老僧苦吟不已賔王為足成之¶
　　　　與他書所載稍為近理特不知其何據至于¶
　　　　北宋瑣事紀録綦詳頗有足資㕘證者説郛¶
　　　　載此書僅摘録數條此本與永樂大典所收¶
　　　　者檢勘相合葢猶相傳之原本也乾隆四十¶
　　　　四年正月恭校上¶
<pb:KR3j0109_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0109_WYG_000-4a>¶
五總志原序¶
余雖蒙鄙固陋少従父師之訓於讀書業文不敢自弃¶
昔嘗有意於著書立言以見于後世而憂患餘生艱棘¶
百為方時搶攘顧逃生之不暇猶廢井不汲泥不食矣¶
然於紬繹方冊與夫耳目所聞見有可紀述者尚未可¶
結舌閣筆於是因事輒書雜以己語或以古證今亦不¶
復列其次第非敢為書覬有補于遺忘龜生五總靈而¶
知事古人譬諸老于學而不斁者心竊慕之因志其首¶
<pb:KR3j0109_WYG_000-4b>¶
曰五總且將求當世之能文章者丐叙以紀之庶幾託¶
斯文以増重也建炎庚戌上已前一日避地無諸城書¶
於蕭寺之道山亭¶
